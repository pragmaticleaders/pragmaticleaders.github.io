<?xml version="1.0" encoding="UTF-8"?>
<feed xmlns="http://www.w3.org/2005/Atom">
  <id>http://pragmaticleaders.com/</id>
  <title>Pragmatic Leaders</title>
  <updated>2015-01-09T00:00:00Z</updated>
  <link rel="alternate" href="http://pragmaticleaders.com/"/>
  <link rel="self" href="http://pragmaticleaders.com/uk/blog/feed.xml"/>
  <author>
    <name>Andriy Skuratoff</name>
    <uri>http://pragmaticleaders.com/uk</uri>
  </author>
  <entry>
    <id>tag:pragmaticleaders.com,2015-01-09:/uk/blog/2015/zlamanyy-instrument-1/</id>
    <title type="html">Зламаний Інструмент #1 : наслідки</title>
    <published>2015-01-09T00:00:00Z</published>
    <updated>2015-01-09T00:00:00Z</updated>
    <link rel="alternate" href="http://pragmaticleaders.com/uk/blog/2015/zlamanyy-instrument-1/"/>
    <content type="html">
&lt;p&gt;Чим довше корабель в плаванні, тим повільніше пливе, гірше маневрує та спалює більше палива.  Так, під кінець сезону, швидкість судна може впасти на 40%.  А все через обростання днища різними морскими організмами – так званим бентосом – в основному, колоніями ракоподібних і молюсків.&lt;/p&gt;

&lt;p&gt;&lt;img src="/assets/img/SubmarineBioFouled.jpg" alt="Підводний човен обріс морскими організмами" /&gt;&lt;/p&gt;

&lt;p&gt;В цьому плані лідери і кораблі схожі.  Тільки лідери обростають не бентосом, а неробочими управлінськими інструментами, практиками і процесами різного рівня токсичності.&lt;/p&gt;

&lt;h2 id="section"&gt;Низький Рівень Токсичності&lt;/h2&gt;

&lt;p&gt;Від інструменту, як кажуть, ні холодно, ні тепло.  Ніякої прямої шкоди він не завдає, а мала ефективність не призводить до негативних насліднів.  У нас просто нема проблеми, яку інструмент мав би вирішувати.  А це може означати, що&lt;/p&gt;

&lt;ul&gt;
  &lt;li&gt;проблема – в принципі, надумана;&lt;/li&gt;
  &lt;li&gt;проблема – в принципі, існує, але нас не стосується;&lt;/li&gt;
  &lt;li&gt;проблема – існує, нас стосується, але наразі не актуальна;&lt;/li&gt;
  &lt;li&gt;проблема – існує, нас стосується, актуальна, але вирішується іншим інструментом.&lt;/li&gt;
&lt;/ul&gt;

&lt;p&gt;І все б нічого, але будь-який інструмент споживає ресурси – часові, організаційні, грошові – яким можна знайти краще застосування.&lt;/p&gt;

&lt;blockquote&gt;
  &lt;p&gt;Історія #1, яку за бокалом віскі якось розповів мені знайомий бізнесмен Віктор (ім’я змінено).&lt;/p&gt;

  &lt;p&gt;Віктор практикував щоденні півгодинні наради з усіма своїми працівниками.  З часом компанія виросла і наради перестали вирішувати які-небудь реальні задачі, але продовжували відбуватися по інерції.&lt;/p&gt;

  &lt;p&gt;У Віктора є син.  Якось у початковій школі вони проходили тему часу і його вимірювання.  Допомагаючи синові розібратися з темою, Віктор, як приклад, просумував час всіх цих нарад за рік.  Здивувався. Коли син пішов спати, Віктор перерахував ще раз, з врахуванням відпусток і вихідних. А також часу прийти на нараду (+5хв) і вернутися з неї (+5хв).  Вийшло більше 19ти робочих днів. Майже робочий місяць.  Для кожного працівника компанії.&lt;/p&gt;

  &lt;p&gt;Віктор ще раз перевірив, що по всіх проектах має налагоджений комунікаційний канал, і скасував щоденні наради.  &lt;/p&gt;
&lt;/blockquote&gt;

&lt;h2 id="section-1"&gt;Середній Рівень Токсичності&lt;/h2&gt;

&lt;p&gt;Якщо ж деяка управлінська проблема таки існує, то неробочий інструмент для її вирішення може зіграти з нами злий жарт.  Іноді сама його наявність створює ілюзію того, що проблема вирішена – тому задача пошуку справді ефективного інструменту навіть не ставиться.  Як кажуть майстри – в повну чашу води не наллєш.&lt;/p&gt;

&lt;blockquote&gt;
  &lt;p&gt;Історія #2, з власного досвіду.&lt;/p&gt;

  &lt;p&gt;Якось я боровся з запізненнями в своїй команді штрафами.  У нас була коробка, в яку при спізненні треба було положити певну суму готівки.  Час від часу коробка спустошувалася і команда йшла на піцу/пиво. Це дозволило нам відносно часто влаштовувати вилазки в піцерію, але ніяк не вирішувало проблеми спізнень.  Та все ж, поки коробка стояла в кімнаті, в моїй голові ця задача була закрита.&lt;/p&gt;

  &lt;p&gt;Мені пощастило.  Одного дня спізнилося більше половини команди.  І от, стоячи в напівпорожній кімнаті, я більше не міг ігнорувати об’єктивної реальності і усвідомив нарешті, що інструмент не працює.&lt;/p&gt;

  &lt;p&gt;Коробка відправилася у забуття, піца/пиво перейшли в самооплатний режим, а я нарешті задумався, що з тим всім робити.&lt;/p&gt;
&lt;/blockquote&gt;

&lt;h2 id="section-2"&gt;Високий Рівень Токсичності&lt;/h2&gt;

&lt;p&gt;Інструмент, мало того, що не працює, так ще й приносить пряму шкоду, стоїть на заваді розвитку або блокує вирішення проблем.  Причому ці негативні ефекти часто проявляються в областях, мало пов’язаних з самим інструментом.&lt;/p&gt;

&lt;blockquote&gt;
  &lt;p&gt;Історія #3, яку я приніс з Lviv PM Day 2014.  Після мого виступу на тему вигорання лідерів, один з учасників підійшов до мене, і між нами відбулася приблизно така розмова.&lt;/p&gt;

  &lt;ul class="dialog"&gt;
    &lt;li&gt;Знаєш, все, що ти розказував – це про мене.  Я був програмістом, добре розібрався з тим чим ми займаємся, і тому завжди уявляв, що робити, і пропонував технічні рішення.  Потім мене підвищили до менеджера.  Я був не проти і взявся до нових обов’язків.  Але програмісти і далі очікують, що я буду продовжувати приймати всі технічні рішення.  Ми збираємся на технічні мітінги, а всі мовчать і чекають, коли я щось запропоную.  Я працюю по 10-12 годин і вже зашиваюся…&lt;/li&gt;
    &lt;li&gt;Ок.  А в тебе взагалі є хтось, хто міг би потягнути цю роботу?&lt;/li&gt;
    &lt;li&gt;Є один – шарящий, відповідальний.  Я з ним говорив – йому цікаво розвиватися в цьому напрямку.&lt;/li&gt;
    &lt;li&gt;… і?&lt;/li&gt;
    &lt;li&gt;Тут така справа: коли ми з ним один-на-один обговорюєм задачі, то все ок, а на загальному мітінгу, при всіх, чомусь не може… тому мовчить, і в результаті я знову все вирішую сам…&lt;/li&gt;
    &lt;li&gt;Ок.  Тобто, чи правильно я розумію, що у вас є така штука, як технічні мітінги. На них ви придумуєте, як технічно зробити проект, і розбиваєте його на задачі?&lt;/li&gt;
    &lt;li&gt;Так.&lt;/li&gt;
    &lt;li&gt;Але інженери в процес не включаються, обговорення не виходить, і все зводиться до того, що ти сам все придумуєш і просто розказуєш всім що і як робити?&lt;/li&gt;
    &lt;li&gt;Точно!&lt;/li&gt;
    &lt;li&gt;А інженери не відчувають відповідальності за роботу, демотивуються і їх доводиться постійно копати?&lt;/li&gt;
    &lt;li&gt;Ну… мабуть…&lt;/li&gt;
    &lt;li&gt;З іншого боку, власне мітінги є суттєвою перешкодою для твого перспективного програміста? &lt;/li&gt;
    &lt;li&gt;Так.&lt;/li&gt;
    &lt;li&gt;Тоді навіщо вони тобі?&lt;/li&gt;
    &lt;li&gt;Тобто!?…ти що, пропонуєш відмінити технічні мітінги!!?&lt;/li&gt;
    &lt;li&gt;В данному форматі вони все одно не працюють.&lt;/li&gt;
    &lt;li&gt;Хм, а реально…&lt;/li&gt;
  &lt;/ul&gt;
&lt;/blockquote&gt;

&lt;p&gt;Ми потім проговорили ще з пів години.  Нажаль, я не знаю, в які рішення втілилася наша розмова, але вона добре ілюструє, як неробоча управлінська практика може блокувати вирішення наявних проблем.&lt;/p&gt;

&lt;p&gt;У цьому дописі ми розглянули і класифікували шкоду від неробочих управлінських інструментів.  У наступних частинах ми розглянемо, звідки вони взагалі з’являються в нашому арсеналі, чому з цим важко боротися, і що ж, в кінці кінців, робити. &lt;/p&gt;
</content>
    <summary type="html">Великі і малі проблеми від неробочих управлінських інструментів</summary>
  </entry>
  <entry>
    <id>tag:pragmaticleaders.com,2014-10-30:/uk/blog/2014/mba-za-2-dni/</id>
    <title type="html">MBA за 2 дні</title>
    <published>2014-10-30T03:00:00Z</published>
    <updated>2014-10-30T03:00:00Z</updated>
    <link rel="alternate" href="http://pragmaticleaders.com/uk/blog/2014/mba-za-2-dni/"/>
    <content type="html">&lt;p&gt;Що змусило більше сотні серйозних і занятих людей приїхати на море в холодну і мокру пору та ще й заплатити за це сумнівне задоволення в середньому по $1000?&lt;/p&gt;

&lt;p&gt;Винуватець добре виглядає в свої 70, бадьорий і активний – &lt;a href="http://www.briantracy.com/"&gt;Браян Трейсі&lt;/a&gt;, бізнес-тренер світового рівня.  Саме його тренінг “Тотальна майстерність в бізнесі ~ МБА за 2 дні” &lt;a href="http://veda.od.ua/"&gt;компанія “VEDA”&lt;/a&gt; організувала в Одесі 17–18 жовтня. &lt;/p&gt;

&lt;p&gt;&lt;img src="/assets/img/BrianTracyMBAHall.jpg" alt="Тренінг Браяна Трейсі" /&gt;&lt;/p&gt;

&lt;p&gt;Свою користь від семінару могли отримати всі – частина його була присвячена темам персональної ефективності, цілепокладання і керування часом.  Це були найпрактичніші модулі з набором готових інструментів по роботі над собою.&lt;/p&gt;

&lt;p&gt;Та вже ж, в першу чергу, семінар розрахований на топ-менеджерів і власників компаній.&lt;/p&gt;

&lt;p&gt;В назві тренінгу – “MBA за 2 дні” – є певний сенс.  Браян проходиться по різних аспектах бізнесу, таких як планування, маркетинг, продажі, управління портфелем продуктів, управління якістю продукта, рекрутинг та утримання працівників.  Пояснює навіщо міряти бізнес цифрами, якими, як, і що потім з цим робити.  Браян не вдається в деталі, не дає готових рецептів – що, в принципі, і неможливо в рамках формату.  Він радше окреслює принципи і підходи, дає усушену і рафіновану вижимку знань.&lt;/p&gt;

&lt;p&gt;Тим не менше, інформація достатньо практична, в тому сенсі, що на її основі можна реально починати щось робити.  Та варто пам’ятати, що диявол ховається у деталях. Так наприклад, я не зовсім погоджуюся з запропонованими методами мотивації - власне через велику кількість деталей і ньюансів у цій темі.&lt;/p&gt;

&lt;p&gt;Кожен модуль завершується списком запитань, на які Браян пропонує відповісти прямо на тренінгу – змушує задуматися, проаналізувати певний аспект бізнесу або себе самого, виявити провтики і можливості для розвитку.  Мабуть, це найцінніша частина тренінгу.  В нашій групі ми зійшлися на думці, що перше наближення ми, як могли, прописали, але, в принципі, там є роботи на кілька місяців - інколи на самоті з бокалом віскі, інколи з партнерами, а інколи разом з командою спеціалістів.&lt;/p&gt;

&lt;p&gt;І рефреном в кожному блоці питань:  Якою буде твоя негайна наступна дія? Як будеш міряти її успішність?  Які строки виконання?  Метод настільки прямолінійний, в лоб… але виглядає робочим.&lt;/p&gt;

&lt;p&gt;Що на виході? Значно краще розуміння бізнесу, вправи на подумати і готовий план дій.  І таки да – я тепер сертифікований MBA!&lt;/p&gt;

&lt;p&gt;&lt;img src="/assets/img/BrianTracyMBACert.jpg" alt="Сертифікат MBA" /&gt;&lt;/p&gt;

&lt;p&gt;А якою буде твоя одна, але негайна наступна дія?&lt;/p&gt;
</content>
    <summary type="html">Бажаєш приїхати на море в холодну і мокру пору? А заплатити за це $1000? А якщо це 2х денний курс MBA?</summary>
  </entry>
</feed>

